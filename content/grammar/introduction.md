+++
type = "דקדוק"
date = "2015-06-01T18:37:28+03:00"
image = "images/yasaka.jpg"
draft = true
share = true
slug = "introduction"
tags = ["הקדמה", "כללי"]
title = "הבעיה עם ספרי הלימוד הקיימים"

+++
## הבעיה עם ספרי הלימוד הקונבנציונליים היא שלעיתים קרובות יש להם את המטרות הבאות: ##

1.	הם רוצים שהקוראים יוכלו להשתמש בשפה שימושית ומנומסת מוקדם ככל האפשר.
2.	הם לא רוצים להפחיד את הקוראים עם אותיות מפחידות, יפניות וסיניות.
3.	הם מנסים ללמד אותכם לומר משפטים השגורים בשפה האנגלית, ביפנית.

לרוב, בשפות לטיניות (romance?) כמו ספרדית, המטרות האלו לא מהוות מכשול מאחר ויש דמיון רב ביניהן לבין השפה האנגלית. מאחר ויפנית שונה בכל פרט ופרט, עד לדרך החשיבה עצמה, מטרות אלו יוצרות את ספרי הלימוד המבלבלים אותם אתם רואים כיום. הם לרוב מלאים בחוקים מסובכים ובאינספור חוקי לשון המתאימים למשפטים אנגליים יחידניים. בנוסף הם כמעט ולא מכילים קנג'י, כך שכשאתם מגיעים לראשונה ליפן, אתם מגלים שאתם לא מסוגלים לקרוא תפריטים, מפות, או בעצם כלום, רק בגלל שהספרים החליטו שאתם לא חכמים מספיק בכדי לשנן אותיות סיניות.

שורש הבעיה טמון בכך שאותם ספרי לימוד מנסים ללמד אותכם יפנית בעזרת אנגלית. הם רוצים ללמד אותכם כבר מהדף הראשון להגיד "הי, אני סמית'", אך הם לא מספרים לכם על כל ההחלטות השרירותיות שנעשות מאחורי הגב שלכם. הם לרוב מנסים ללמד אותכם את הצורה המנומסת, למרות שאין שום הגיון בללמד את זו לפני הצורה המילונית. הם אולי ינסו גם לכלול נושא, למרות שזה לא הכרחי וברוב הקרים מושמט. למען האמת, הדרך הכי נפוצה לומר משהו כמו "שמי הוא סמית'" ביפנית היא פשוט לומר "סמית'". זה בגלל שרוב המידע מובן מההקשר ולכן מושמט. אך האם רוב הספרים מנסים ללמד איך הדברים עובדים ביפנית? לא, מאחר והם עסוקים מדי בלנסות לדחוף אותכם מהדלת עם משפטים "שימושיים" בלי הכנה. התוצאה היא מערבולת מסורבלת של "תשתמשו בזה אם אתם רוצים להגיד כך", והקורא נשאר עם תחושה של בלבול לגבי איך הדברים באמת עובדים.

הפיתרון לבעיה הוא לנסות להסביר יפנית מנקודת המבט היפנית. לקחת את השפה ולהסביר איך היא עובדת, ולשכוח מלנסות ולדחוף דרכים להגיד משפטים באנגלית ביפנית. בכדי לעשות זאת, זה גם חשוב להסביר דברים בדרך שהיא הגיונית מבחינת השפה היפנית. אם צריך לדעת [א] בשביל להבין את [ב], אין טעם ללמוד את [ב] רק בגלל שאתם רוצים ללמד משפט מסויים.
בעצם, מה שאנו צריכים הוא מדריך יפני ללימוד דקדוק יפני.

## מדריך יפני ללימוד דקדוק יפני ##

מדריך זה מנסה לבנות בשיטתיות את המבנים הדקדוקיים שמרכיבים את השפה היפנית בצורה שהגיונית מבחינת השפה היפנית. זה אולי לא הכלי השימושי ביותר ללימוד מהיר של משפטים שימושיים לצרכי טיול קרוב. לעומת זאת, הוא יוצר בזה אחר זה אבני בניין שיסתכמו בתפישה טובה של הבסיס הדקדוקי. אלו מכם שלמדו מספרי לימוד אחרים עשויים למצוא הבדלים גדולים בדרך בה החומר מסודר ומוצג. זאת מאחר ומדריך זה אינו מנסה ליצור בכוח קשרים מלאכותיים בין אנגלית ויפנית על ידי הצגת החומר בצורה שתהיה הגיונית מבחינת השפה האנגלית. במקום זאת, דוגמאות עם תרגום יראו איך רעיונות מובעים ביפנית מסתכמים בהסברים שקל יותר להבין.

תחילה, התרגומים לעברית של הדוגמאות יהיו מילוליות ככל האפשר בכדי להעביר את התחושה והמשמעות היפנית. כתוצאה מכך התרגומים לעברית יראו לא נכונים. לדוגמה, התרגום לא יכלול נושא מאחר והשפה היפנית לא מצריכה כזה. בנוסף, מאחר ו-'ה הידיעה'  (ו-a) לא קיימים ביפנית, התרגום שלהם לא יכיל כאלו. ומאחר וביפנית לא מבדילים בין פעולות עתידיות לבין הצהרות כלליות (כמו "אלך לחנות" לעומת "אני הולך לחנות"), לא יהיה הבדל בתרגומים. אני מקווה שההסבר מאחורי הדוגמאות יעביר בצורה מדוייקת יותר מה משמעות המשפט באמת ביפנית. ברגע שהקורא יכיר וירגיש בנוח עם מבנה השפה, התרגומים יהפכו לפחות מילוליים בכדי להפוך אותם ליותר קריאים ולהפנות את המיקוד לנושאים מתקדמים יותר.

שימו לב שישנם יתרונות וחסרונות לבניה שיטתית של יסודות הדקדוק מהיסוד. ביפנית, היסודות הדקדוקיים הבסיסים ביותר הם לעיתים קרובות גם הקשים ביותר לתפישה. זה אומר שהחלק הקשה ביותר בלימוד השפה יבוא קודם. ספרי לימוד לרוב לא נוקטים בגישה זו; מפחד שמא זה ירתיע את אלו המעוניינים ללמוד את השפה. במקום זאת, הם מנסים לעכב את ההגעה לנושאים ולחוקים הקשים בעזרת טלאים על גבי טלאים של גימיקים כך שיוכלו ללמד משפטים שימושיים מיד.זו גישה נוחה לחלק, לעומת זאת; זה יכול ליצור בלבול וטרחה בהמשך הדרך בדומה לבניית בית על יסודות חלשים. את החלק הקשה חייבים ללמוד ויהי מה. לעומת זאת, אם מלמדים אותם מההתחלה, החלק הקל יהיה הרבה יותר קל מאחר ויש לכם בסיס איתן שבניתם. יפנית הרבה יותר יציבה מבחינה תחבירית מאנגלית (או עברית). אם תלמדו את חוקי ההטיה תחילה, רוב שאר הדקדוק יבנה על חוקים מאוד דומים. החלק הקשה היחיד משם והלאה יהיה למיין ולזכור את השילובים וההביטויים האפשריים בכדי להשתמש בהם בסיטואציות הנכונות.
*הערה: אתם תראו חצי סוגריים מרובעות כדלהלן: 」「 בטקסט. אלו מהווים את הגירסה היפנית לגרשיים.

## הצעות ##

הנה עצתי לתרגול יפנית: אם אתם מנסים להעביר מחשבה בעברית ליפנית, חיסכו לעצמכם את המאמץ וחידלו מכך כי ברוב הפעמים לא תצליחו בכך. זיכרו תמיד כי אם אתם עדיין לא יודעים כיצד לומר זאת, אתם לא יודעים כיצד לומד זאת. במקום זאת, אם אתם יכולים, שאלו מישהו כיצד לומר זאת ביפנית, כולל פירוט והסבר מלא של התשובה והתחילו להתאמן ביפנית. שפה אינה בעיה מתימטית; אינכם צריכים למצוא תשובה. אם תתאמנו מהתשובה, תפתחו הרגלים טובים שיעזרו לכם ליצור משפטים נכונים וטבעיים ביפנית.

זו הסיבה בגינה אני מאמין בלימוד מדוגמאות. דוגמאות ונסיון יהיו הכלים הראשונים שלכם בשליטה בשפה היפנית. לכן, אם אינכם מבינים משהו לגמרי בפעם הראשונה, המשיכו הלאה וחיזרו אחורה לכשתתקלו בדוגמאות נוספות. זה יאפשר לכם לקבל תחושה טובה יותר לגבי איך זה עובד בהקשרים רבים ושונים. אפילו מדריך זה לא יספק את כל הדוגמאות למגוון המצבים האפשריים. אל למזלכם, השפה היפנית נמצאת בכל מקום, בייחוד ברשת. אני ממליץ על תרגול היפנית במידה רבה ככל האפשר וחזרה למדריך זה בכל פעם שלא תבינו את הדקדוק.

האינטרנט מלא במגוון רחב של חומרים כולל אתרי אינטרנט, פורומים, וצ'טים. קניה של ספרים וקומיקסים ביפנית היא דרך מעולה (ומהנה) להרחיב את אוצר המילים שלכם ולהתאמן על מיומנויות הקריאה שלכם. חשוב לזכור גם שאין דרך ללמוד מיומנויות דיבור והבנה בלי לדבר בשפה. להתאמן על הקשבה ודיבור עם דוברי השפה זה הכרח אם אתם מתעתדים לשלוט בשפה המדוברת. בעוד האזנה לקטעי קול עשויה להיות מאוד משכילה, אין שום דבר יותר טוב מדיבור עם דובר השפה בכדי ללמוד הגיה, אינטונציה ורצף דיבור טבעי. אם יש לכם שאלות פרטניות שלא נענו במדריך זה, אתם יכולים לשאול אותם בפורום האישי שלי ב-http://www.guidetojapanese.org/forum.

אל תירתעו מכמות המידע והחומר בו אתם אמורים לשלוט. זיכרו שכל מילה וכל פריט דקדוק הוא צעד נוסף בדרך!.
